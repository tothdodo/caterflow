# Szakdolgozat feladat
### Tóth Domonkos Máté - BME - Mérnökinfo BSc

A vendéglátóegységekben mai napig használnak papíralapú rendelésfelvételt és rendeléskezelést, amely könnyen hibához és félreértésekhez vezethet, ha nem tisztán olvasható a rendelés szövege, vagy egyszerűen elkeveredik a papír. Ezen kívül nagyon lassú folyamat, hiszen relatív sokat kell írni, és a rendeléseket folyamatosan be kell vinni a konyhára és az italpultba.

A feladatom egy olyan rendeléskezelő alkalmazás elkészítése mobil- és tableteszközökre, amelyet egyszerre használ a vendéglátóegység személyzetének minden egyes tagja. A felület és a funkciók munkakörökre vannak szabva.

A pincér felveszi, nyomon követi és fizetteti a rendelést, míg a konyhai vagy italpultban dolgozó személy egy tabletről követi valósidőben az összes aktív rendelés azon termékeit, amelyeket neki kell elkészíteni, majd jelzi a pincérnek azoknak elkészültét. A vezető munkakörrel rendelkezők ezen felül módosíthatják a vendéglátóegység kínálatát és személyzetének jogköreit.

Az alkalmazás megkönnyíti a személyzet embereinek együttműködését, minimalizálja a szükséges kommunikációt, ezáltal csökkenti a hibalehetőséget. Egyszerű felépítése és munkakörökre való testre szabása pedig nem csak gyors, de élvezhető használatot biztosít az egész személyzetnek. 
